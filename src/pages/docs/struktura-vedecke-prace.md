---
title: Struktura vědecké práce
description: Quidem magni aut exercitationem maxime rerum eos.
---

Norma pro strukturu odborné práce – IMRaD (Introduction, Methods, Results, Discussion)

---

## Téma a název práce

Na začátku každé práce je myšlenka, kterou chceme zpracovat – téma práce. Téma práce
musí korespondovat s cílem a přínosem práce. Mělo by odpovídat schopnostem a zájmům
autora. Téma musí být konkrétní a nesmí sklouznout k obecnostem. Název práce pak musí
odpovídat jak obsahu, tak i zvolenému tématu.

## Cíl práce

Měl by být definován v úvodu práce. Vhodné je zasadit cíl do širších souvislostí a stanovit
tak, co s prací souvisí a co ne. Potřeba též odůvodnit, proč jsme stanovili daný cíl. Cíl musí
jasně a přesně charakterizovat předmět řešení. V závěru pak musí autor napsat jeho
dosažení. Po stanovení cíle je možné přejít ke zpracování osnovy textu.

## Osnova hlavního textu

Hlavní text práce je vždy ohraničen úvodem a závěrem. Autor by měl stanovit osnovu práce
před tím, než se pustí do psaní. Čím lépe je promyšlené schéma osnovy, tím lépe se práce
bude psát. Zásady pro osnovu:

- Přehlednost – jednotlivé části by měly být sdruženy ve skupinách, aby se dalo práci
  snadněji členit
- Jasnost – osnova musí být dostatečně podrobná a pochopitelná
- Shoda s tématem – obsah práce se nesmí odchýlit od tématu
- Proporcionalita – každá kapitola i podkapitoly musí být úměrné svému významu
- Souvislost – mezi jednotlivými kapitolami musí být návaznost a logická souvislost
- Ucelenost – všechny části jsou nezbytné k vytvoření vyváženého díla
- Úplnost – téma by mělo být zpracováno komplexně, vyčerpávajícím způsobem

## Současný stav sledované problematiky

Autor by měl uvést dostupné poznatky, které jsou spojené s tématem. Jedná se o autorovo
východisko, rešerši.

## Výsledky a interpretace

Nejvýznamnější část práce. Výsledky autor musí logicky uspořádat a poznatky dostatečně
zhodnotit. Měl by odpovědět na otázky položené v úvodu práce, vysvětlit výsledky a jak k
nim dospěl.

## Závěr a doporučení

Obsahuje stručné výsledky celé práce v souladu se stanoveným cílem. Měla by sumarizovat
celou práci.

## Základní členění práce

Společné prvky všech vědeckých prací:

- Název – musí vystihovat práci jako celek, krátký, jednoduchý a výstižný
- Autor – uvádí se bez titulů, ten se zaznamenává až na konci textu
- Abstrakt – souhrn odborného textu, kolem 150 – 250 slov max., měl by zahrnovat cíle,
  metody, zpracování
- Klíčová slova – termíny, kterými autor charakterizuje obsah odborné práce
- Obsah
- Úvod – uvedení do tématu či problematiky
- Text – člení se do kapitol a podkapitol, začátek nové kapitoly na nové stránce
- Závěr – nejdůležitější část práce. Odpovídá, zda byl cíl splněn nebo ne.
- Seznam zdrojů – nachází se na konci, souhrn údajů o citované publikaci
- Přílohy – vkládají se až za seznam použité literatury, doplňující tabulky, grafy. Při větším
  počtu příloh je nutné uvést jejich seznam.
